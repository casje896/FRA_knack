Det har skett en incident på det företag som Anders arbetar på. Anders har en position i företaget som gör att han har tillgång till en stor del av företagets känsliga dokument och många beslut går via honom. Privat har han ett stort intresse för ekonomi och är nyfiken på hur grannarnas inkomster ser ut. Företaget har som tur är spelat in nätverkstrafik som är relaterad till incidenten som är bifogad här i en PCAP.

Din uppgift är att analysera nätverkstrafiken och skriva en rapport till företaget så att de förstår vad som har hänt.
Som stöd till din rapport kan du utgå från nedan frågeställningar:

- Vad är det för typ av angrepp Anders har utsatts för?
- Kan angriparen på något sätt se om Anders öppnat mailet?
- Vilka IP-adresser, portar och protokoll är inblandade i incidenten och vilka roller har de?
- Är angreppet automatiskt eller manuellt (d.v.s. en människa styr angreppet)?
- Vad har angreppet gjort mot Anders dator?
- Hur har angreppet gått till, steg-för-steg, inklusive de metoder som använts (såsom sårbarheter, kryptering eller liknande)?

Skicka in din lösning till rekrytering@fra.se även om du bara har genomfört en liten del av uppgiften.
